Šeit pieejamas lietotnes saistībā ar Angular JS veiktspēju. Knockout comparison lietotne demonstrē konstantu laiku viena elementa atjaunināšanai neatkarīgi no elementu skaita.
Two-way binding lietotne parāda, ka pie liela skaita elementu laiks, kas patērēts netīro datu pārbaudei, kad tiek ievadīts skaitlis ievades laukā, ir palielinājies, salīdzinot ar tādu pašu scenāriju One-way binding lietotnei. Two-way binding lietotne salīdzinājumā ar Knockout comparison lietotni ilgāk veic viena elementa izmaiņas noteikšanu. Neskatoties uz to, veiktspējas uzlabojums ir minimāls, un šīs problēmas izpētei būtu nepieciešams sarežģītāks scenārijs.

BRĪDINĀJUMS: Bakalaura darbā minēts, ka pētījumu var attīstīt tālāk, taču jāpiemin, ka tālāk attīstīšana var aizņemt vairāk laika, nekā plānots, jo dažādās ierīcēs un pārlūkprogrammās rezultāti var būt mulsinoši, un tā izskaidrošanai nepieciešama izpratne par pārlūkprogrammu iekšējo darbību, kā arī izpratne par to, kā datora aparatūra darbojas pārlūkprogrammās. Vēl jāpiemin, ka pārlūkprogrammas tiek regulāri attīstītas, līdz ar to daļa veiktspējas problēmu var kļūt neaktuālas. Ņemot vērā šos faktorus, palielinās risks sasniegt nepilnīgus rezultātus.
