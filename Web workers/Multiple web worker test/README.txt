BRĪDINĀJUMS: Tīmekļa strādņu testa lietotnes nestrādā, ja tās tiek palaistas no html faila. Lai tīmekļa strādņi darbotos, lietotnes nepieciešams palaist lokālā serverī.

Šajā testa lietotnē tiek simulēti sarežģīti un laikietilpīgi aprēķini ar iespēju tos izdalīt vairākos pavedienos, novērtējot optimālāko variantu. Ievades laukā jāievada strādņu skaits un pēc tam jānospiež poga, kas sāk aprēķinus. Ja ievadīto strādņu skaitlis ir 0, aprēķini tiek izpildīti galvenajā pavedienā.

BRĪDINĀJUMS: Bakalaura darbā minēts, ka pētījumu var attīstīt tālāk, taču jāpiemin, ka tālāk attīstīšana var aizņemt vairāk laika, nekā plānots, jo dažādās ierīcēs un pārlūkprogrammās rezultāti var būt mulsinoši, un tā izskaidrošanai nepieciešama izpratne par pārlūkprogrammu iekšējo darbību, kā arī izpratne par to, kā datora aparatūra darbojas pārlūkprogrammās. Vēl jāpiemin, ka pārlūkprogrammas tiek regulāri attīstītas, līdz ar to daļa veiktspējas problēmu var kļūt neaktuālas. Ņemot vērā šos faktorus, palielinās risks sasniegt nepilnīgus rezultātus.
